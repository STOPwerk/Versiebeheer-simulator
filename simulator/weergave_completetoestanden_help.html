<p>
    Het overzicht van complete toestanden is bedoeld voor gebruik in software die de geconsolideerde regelgeving
    betrekt van de LVBB. Het overzicht van complete toestanden verschilt op twee punten van het overzicht van
    de actuele toestanden die hierboven zijn gepresenteerd:
    <ul>
        <li>Een toestand bevat voldoende informatie om altijd de inhoud van de toestand te kunnen beschrijven.</li>
        <li>Het overzicht bevat alle toestanden die ooit geldig waren/zouden zijn/zullen zijn, waarmee tijdreizen met een tot vier parameters mogelijk is.</li>
    </ul>
    STOP beschrijft hoe de complete toestanden bepaald moeten worden; daarover meer in latere secties.
    Het is ook de basis voor het synchroniseren van non-STOP annotaties met de geldige instrumentversies,
    wat in een latere sectie beschreven is.
</p>
<p>
    Net als voor een actuele toestand wordt voor een toestand in het overzicht van complete toestanden nagegaan
    welke instrumentversie de inhoud van een toestand weergeeft. Als dat niet mogelijk is wordt bij een actuele toestand
    aangegeven wat er schort aan de consolidatie. Bij een complete toestand wordt voldoende informatie gegeven
    zodat de inhoud weergegeven kan worden als een bekende instrumentversie met een lijst van publicaties die
    daarin nog verwerkt moeten worden. Een complete toestand bevat niet de lijst met publicaties maar (net als bij de actuele
    toestand) de te verwerken uitwisselingen/momentopnamen. Die kunnen aan de hand van de juridische verantwoording
    (door elk STOP-gebruikend systeem, niet alleen door de LVBB) vertaald worden naar publicaties.
</p>
<p>
    Die bepaling gaat uit van de maximale <a href="@@@Documentatie_Url@@@/regelgeving_in_de_tijd.html">tijdreismogelijkheden</a>
    op basis van vier parameters: twee voor beschikbaarheid (<i>ontvangenOp</i> en <i>bekendOp</i>) en
    twee voor geldigheid ()<i>juridischWerkendVanaf</i> en <i>geldigVanaf</i>).
    Afnemers van informatie over de geconsolideerde regeling hebben die informatie
    lang niet altijd nodig. De CompleteToestanden module van STOP kan daarom in gefilterde vorm worden uitgeleverd,
    waarbij minder tijdreisparameters worden meegenomen (in deze sectie vrij te kiezen) en de historie beperkt
    wordt (in deze sectie tot alleen de informatie van de dag van uitwisseling of tot de actuele toestanden).
</p>
<p>
    Om de beschikbare en geldige toestand op een bepaald moment te achterhalen moet voor elk van de
    tijdreisparameters de van toepassing zijnde waarde bepaald worden. De toestand is dan de eerste toestand,
    beginnend vanaf de eerste toestand in het overzicht, waarvoor alle tijdreisparameters in het overzicht
    kleiner dan of gelijk zijn aan de bepaalde waarde. Dus de toestand die:
</p>
<ul>
    <li>op tijdstip t<sub>b</sub> bekend was,</li>
    <li>op tijdstip t<sub>o</sub> in het systeem stond,</li>
    <li>op tijdstip t<sub>jwv</sub> juridisch in werking was of zal zijn,</li>
    <li>en (eventueel terugwerkend) geldig is vanaf tijdstip t<sub>gv</sub></li>
</ul>
is de eerste toestand vanaf het begin van de lijst met toestanden waarvoor geldt:
<p>
    ontvangenOp &le; t<sub>o</sub> en bekendOp &le; t<sub>b</sub> en juridischWerkendVanaf &le; t<sub>jwv</sub> en geldigVanaf &le; t<sub>gv</sub>
</p>
<p>
    <span class="leestip"></span> De getallen bij identificatie en inhoud verwijzen naar lijsten in de resulterende STOP module die in een latere sectie staat.
    klik op een rij in de tabel om de details van een toestand te bekijken. Klik in de sectie over versiebeheer hierboven op een actuele toestand
    om te zien welke actuele toestanden met een complete toestand correspondeert. Selecteer verschillende uitwisselingen/momentopnamen (rechtsboven)
    om te zien hoe de lijst met toestanden in de loop van de tijd wijzigt.
</p>
<p>
    <span class="leestip"></span> In sommige scenario's staat het symbool <!--SYMBOOL--> bij een toestand. Voor deze toestand is een extra toelichting beschikbaar.
</p>
